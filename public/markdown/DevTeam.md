A DevTeam a KSZK fejlesztő köre. Az informatika számos területével foglalkoznak, mint például alkalmazás- és mobilszoftver fejlesztés, weblapkészítés. Ezen felül találkozhatsz mikrokontrollerek programozásával, legyen az akár Raspberry Pi vagy Arduino. Saját ötleteid megvalósításában is szívesen nyújtanak segítőkezet, illetve egyes gyűléseiken gyorstalpalókat tartanak, hogy az érdeklődők mielőbb be tudjanak csatlakozni a munkába.

Jelenlegi projektjeik közé tartoznak a MosógépSCH weboldal újraírása, ehhez a mobiltelefonos változat elkészítése és funkcionális bővítése, illetve egy, a tanuló-helységek foglaltságát vizsgáló rendszer bevezetése és a Printer alkalmazás újraírása.

A kör szeretettel vár mindenkit, legyen akár profi fejlesztő vagy olyan aki csak most ismerkedik a fejlesztés szépségeivel, náluk mindenki talál a képességeinek megfelelő elfoglaltságot.
