A HaT (Hallgatói Tudásbázis) a VIK Wiki adminisztrációjáért, illetve üzemeltetéséért, fejlesztéséért felelős kör. Nekik köszönhető, hogy a wiki rendezett állapotban van. Odafigyelnek rá, hogy kövessék a szerkesztői szokásokat, rendszeresen felmérjék milyen újításra van kereslet. A kör először 1999-ben alakult, akkor még az InfoSite és VillanySite oldalakat tartották rendben tagjai, majd elindult a VIK Wiki első verziója. A nagy megújulás 2012-ben következett be, amikor a régi TWiki alapú motort a jelenlegi MediaWikire cserélték egy teljesen új csapattal. Azoknak a jelentkezését várják, akik nem riadnak vissza egy (rosszabb napjain) napi ötezer oldalmegtekintést produkáló rendszer ápolgatásától.
