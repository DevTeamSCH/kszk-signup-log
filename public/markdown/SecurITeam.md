A SecurITeam-ben megismerkedhetsz az IT biztonság különböző ágazataival.

Csináltál egy weboldalt, mobilappot vagy alkalmazást, de nem vagy benne biztos, hogy biztonságos? Náluk mind a "támadó", mind a "védekező" oldal technikáiról tudsz tanulni, és akár ki is próbálhatod tudásodat élőben. Az SQL injection, programok visszafejtése és exploitálása, webes alkalmazások biztonságának vizsgálata, ismert támadások (például: Heartbleed) kipróbálása, gyenge titkosítások megkerülése valamint a privacy védelme mind olyan dolgok, amivel a Kör foglalkozik. A szoftveres témák mellett a fizikai biztonságra is hangsúlyt fektetnek, legyen az Bluetooth sniffing, rádiós lehallgatás, RFID klónozás vagy lockpicking, náluk megtalálod a szükséges eszközöket hozzá!

A Kör tart előadásokat, tanfolyamokat, versenyeket illetve év közben gyűléseik alkalmával próbálnak lépést tartani az informatika és a biztonságtechnika világát érintő legújabb eseményekkel.

A Körben lehetőséged adódik arra, hogy a korábban felsorolt tevékenységek összességével foglalkozz, tanulj, versenyezz IT biztonsági versenyeken (CTF), illetve Qpa Wargame fejlesztésébe is be tudsz csatlakozni.
