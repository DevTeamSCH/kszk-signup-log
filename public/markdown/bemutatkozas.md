A Kollégiumi Számítástechnikai Kör az Egyetem legrégebben működő és legnagyobb aktív, informatikával foglalkozó öntevékeny csoportosulása, tavaly ünnepeltük 40. születésnapunkat. A patinás név mögött vidám hangulatú, alkotó kedvű csapat rejlik, mely a Kar jó szakmai képességű, számítástechnika iránt kiemelten érdeklődő tagjaiból verbuválódott, és bővül évente új tehetségekkel, lelkes informatikusokkal, villamosmérnökökkel.
